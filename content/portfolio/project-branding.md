In dit project was het het doel om branding te maken en een content strategie voor een klant. Ik had met mijn groepje als klant Boris Schmidt, een melodische techno dj aan de Fontys Rockacademie.
## Moodboard
Als eerste ging ik aan de slag met een moodboard. Hierin heb ik verschillende foto's en lettertypes van Boris verwerkt om een indruk te krijgen van wat hij leuk vindt. Dit maakt het later makkelijker om stylescapes en logo's teS ontwikkelen.

![](/portfolio-images/Moodboard Laurens.png)

## Stylescape
Na het maken van het moodboard ben ik aan de slag gegaan met verschillende stylescapes. Ik heb geprobeerd ze allemaal in een andere stijl en kleurenschema te ontwerpen, zodat Boris verschillende opties heeft om uit te kiezen. De stylescape die Boris kiest, wordt de basis voor zijn verdere branding. Van alle stylescapes die in ons groepje zijn gemaakt, is er één van mij gekozen (de eerste in de foto) om aan Boris te presenteren.

![](/portfolio-images/Frame 7.png)

## Logo's
Ik heb ook gewerkt aan het ontwerpen van logo's. Ons doel als groep was om drie verschillende logo's aan Boris te presenteren, zodat hij daaruit een keuze kon maken. Daarom hebben we allemaal zo veel mogelijk varianten ontworpen en vervolgens gestemd welke drie we zouden presenteren. Ik heb me vooral gericht op een woordmerkstijl, omdat ik denk dat dit beter past bij een dj als Boris. Hieronder zijn de logo's te zien die ik heb gemaakt. Het vierde logo in de afbeelding is ook gekozen om aan Boris te presenteren.

![](/portfolio-images/logosfigma.png)

## Persona
Hierna heb ik gewerkt aan het maken van een persona, deze persona is een representatie van de doelgroep van Boris.

![](/portfolio-images/Persona Template (Laurens).png)

## Linktree design
Boris vond het ook een goed idee om een eigen Linktree-achtige site te hebben met links naar al zijn platforms. Hij heeft op dit moment al een Linktree, maar het zou een upgrade zijn als deze wordt vormgegeven in de nieuwe stijl die mijn groep en ik in dit project hebben ontworpen. Daarom heb ik een design gemaakt waarin deze stijl is verwerkt.

![](/portfolio-images/Mobile.png)

## Marketing strategie
Daarnaast heb ik nagedacht over verschillende marketingstrategieën en hoe deze ingezet kunnen worden. Hierbij heb ik gekeken naar de visuele stijl, de platforms waarop de content zou worden gedeeld en de manier waarop dit zou gebeuren. Een goed voorbeeld is dat Boris een samplepack heeft gerepost op SoundCloud van een andere artiest. Dit is goed ontvangen en heeft veel likes en reposts gekregen. Boris zou zelf ook een samplepack kunnen maken om zo meer bekendheid te genereren. Daarnaast worden op SoundCloud vaak volledige dj-sets geplaatst. Dit zou een mooie manier zijn om mensen kennis te laten maken met zijn muziekstijl.

![](/portfolio-images/Pasted image 20250224112241.png)

## Oplevering
Voor de oplevering heb ik gewerkt aan de presentatie en heb ik ook een deel gepresenteerd. Ik heb de content strategie van Instagram en SoundCloud gepresenteerd.

![](/portfolio-images/Pasted image 20250317101251.png)
![](/portfolio-images/Pasted image 20250317101216.png)